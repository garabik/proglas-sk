Úvod som ja k svätému evanjeliu:
Ako proroci predpovedali vopred,
Kristus prichádza si pozbierať národy,
Lebo je svetlom celému svojmu svetu
Toto udialo sa v siedmom tisícročí.

Bo povedali oni: slepí uvidia,
hluchí začujú slovo v knihe písané
Boha je kvôli tomu poznať potrebné
Kvôli tomuto počúvajte, Slovania:
Dar lebo je od Boha tento daný vám,

dar boží tento pochádza z pravej časti,
dar dušiam, nikdy ten dar vám už nezhnije,
dušiam tým, ktoré ten dar do seba prijmú.
Matúšom, Marekom, Lukášom a Jánom
učenia ponúkané národom znejú:

Lebo tak koľko svojich duší peknotu
vidíte, lebo túžite radovať sa,
hriechov plnú temnotu chcete odháňať
a hnilobu tohoto sveta odkladať
a rajský život prahnete tak získavať

a uniknúť tak pred plameňom horiacim,
počujte teraz rady svojho rozumu,
počujte, čo vám vraví národ slovanský,
počujte slovo, ono od Boha príde,
slovo to, ktoré nachová ľudské duše,

slovo upevňuje aj srdce aj myseľ,
slovo čo pripravuje Boha spoznať.
Lebo bez svetla sa radovať nebude
oko vidiace stvorenie božie celé
no všetko nie je pekné ani zreteľné,

rovnako je aj duša každá bez písma,
ktorá zákona božieho nespoznala,
zákona knižného a tiež duchovného,
zákona, ktorým sa raj boží prejaví
Lebo ktorý sluch je ten, čo hrmiaci hluk

nepočul, ale pred Bohom môže strach mať?
Nos zase taký, ktorý kvety necíti,
ako božiemu zázraku porozumie?
Lebo ústa tie, ktorým sladkosť nechutí,
ako na kameň obracajú človeka.

Ešte viac duša, ktorá písma nepozná
vyzerá sťaby bola v človeku mŕtva.
Všetko sme to my bratia už premysleli
hlásame radu túto azda potrebnú,
ktorá má za cieľ všetkých ľudí pozbaviť

života zvieracieho a aj žiadosti,
preto, nakoľko máte um nerozumný,
tu keď v cudzom jazyku počujúc slovo,
aby hlas zvona z medi ste nepočuli.
Lebo svätý Pavol učiac to povedal:

Modlitbu svoju vopred venujúc Bohu,
radšej chcem iba slov pätoro vysloviť
podľa svojho rozumu budem rozprávať,
aby aj všetci bratia porozumeli,
než veľkú kopu slov nezrozumiteľných.

Lebo veď ktorý človek neporozumie,
ktorý nepridá múdre tu podobenstvá,
rozprávajúce správne poučenia nám?
Lebo ako telesný rozklad nadchádza,
všetko sa rozkladá, viac než vred hnijúce,

keď? svojho pokrmu sa jej nedostane,
takto aj z každej takej duše opadne
žitie, božieho viac už nemá života,
keď slovo dané od Boha nepočuje.
Iné zas podobenstvo je veľmi múdre

tak hlásajme ho, ľudia, milujúci sa,
ktorí radi by sme rástli božím rastom,
lebo kto vieru túto nepozná pravú,
ako semená padajúce na pole,
rovnako aj na našom srdci človečom,

dažďa božích písmen tam potrebujeme,
aby narástol ešte viacej plod boží.
Kto podobenstvá všetky môže povedať,
odkrývajúce bez kníh čo sú jazyky,
rozumným hlasom ale nehovoriace.

Ani keby ovládal jazyky všetky,
nemôže vyjadriť aj tak ich bezmocnosť.
Však aby svoje pridal som podobenstvo,
mnoho rozumu málo slovami kážuc.
Lebo nahé sú všetky bez kníh národy

čo bojovať nemôžu neozbrojené
proti nepriateľovi tých duší našich
hotoví? muky večné v zajatí.
Vy národy, čo diabla nemilujete,
bojovať s ním sa veľmi pripravujete,

otvorte starostlivo rozumu dvere,
keďže zbraň ste prijali teraz tvrdú,
knihami Hospodina zbraň ukovanú,
diablovi udierajúc veľmi po hlave.
Lebo tomu, kto toto písmo prijíma

múdrosti sa od Krista takto dostáva
a duše vaše písmom on upevňuje,
apoštoli s prorokmi všetkými spolu.
Lebo tí, ktorí tieto slová hlásajú
budú musieť diabla zabiť

víťazstvo prinášajú na oltár Boha
tela rozkladu hnisavému uniknú
tela, ktorého život je ako vo sne,
nepadajú, nezlomne a pevne stoja,
pred Bohom ukázali svoju odvahu,

stojaci po pravici Božieho trónu,
keď ohňom bude súdiť všetky národy,
radovať s anjelmi sa budú naveky
vždy budú sláviť Boha milostivého
neustále knižnými piesňami budú

spievať pre Boha, ktorý ľudí miluje.
Tomu bude náležať všetka tá sláva,
česť a chvála, Boží syn tebe buď, navždy
spolu s Bohom Otcom, i so Svätým Duchom
na veky vekov od celého stvorenia.

Amen.

